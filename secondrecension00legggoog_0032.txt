xxviii PRAEFA TlO.

a sanctis patribus institutum 'de historiis sanctorum quarum
auctores ignorantur. Ibi enim Gelasius Papa ex synodo
septuaginta episcoporum gesta (inquit) sanctorum martyrum,
qui multiplicibus tormentorum cruciatibuS‚ et mirabilibus
confessionum triumphis irradiant, quis ita¹ esse catholicorum
dubitet? e‘t maiora eos in agone fuisse perpessos? nec suis
viribuS, sed Dei gratia et adiutorio vniuersa tolerasse? Sed ideo
secundum auctoritatem antiquam et consuetudinem in sancta
Romana ecclesia non leguntur, quia eorum qui scripsere nomina
penitus ignorantur, et ab infidelibus, aut dictis superflua, aut
minus apta quam vt2 rei ordo fuerit, scripta esse putantur.
,Hactenus Gelasius Papa. Qui statim subiiciens exempla
quorundam sanctorum, quorum historiae ab haereticis proba·
bantur esse conscriptae, rursus ait: Propter quod (vt dictum
est) ne vel leuius subsannandi oriretur occasi0, in sancta
Romana ecclesia non leguntur. Sic GelasiuS. Contra haec
igitur, quae summa ratione fuerant a sanctis patribus instituta,
animaduertentes quaedam temeritate quarundam priuata
irrepsisse, diligenter curauimus, vt quae publico Ecclesiae
decreto reiiciuntur, omuino vitaremuS, et in quibusdam aliis,
resecatis quae ad rem minus pertinerent, probatissima quaeque
consectaremur³ iuxta praeceptum Pauli, quem his quoque in
rebus auctorem adhibere iubemur ibidem ab ecclesia. Gelasius
enim in eodem loco de nonnullis historiis certitudinis non
admodum exploratae, quae a catholicis legerentur, loquutus
haec subiicit. Sed cum hoc ad catholicorum manus peruenerit,
beati Pauli apostoli sententia praecedat: Omnia probate, quod
bonum est, tenete. Precum pro Pontificibus et Regibus, et
fidelium bonis spiritalibus ac temporalibuS, diligenter est
adhibita ratio. Nam singulis diebus ad Matutinum et Vesperam
nostris temporibus pacem, ecclesiae iustitiam et sanctitatem
precamur, et fideles omnes tum viuentes, tum etiam defunctos
Deo commendamus Quod impensius etiam efficitur, cum
officium defunctorum siue psalmi poenitentiales cum litania et
orationibus leguntur, ut saepe fit* in quadragesima, quod prius
tunc fiebat duntaxat cum ageretur de feria. Sed hoc tam rarum
erat consuetudine clericorum festa pro ferijs celebrantium, vt
plerique ipsorum vix semel aut iterum toto anno legerent
officium feriale. Itaque si quis diligenter animaduerterit, et
vetus patrum consilium⁵ institutumque considerauerit, plane
intelliget, hoc breuiarium non tam esse nouum inuentum, quam
breuiarii antiqui adhibito quodam temperamento restitutionem.
Habet igitur haec precandi ratio tres maximas commoditateS,

¹ ista: 49. 60. ² omit. 39. etc. ³ consecraremurz 42.
⁴ sit: 38. ⁸ conciliumz 43.

