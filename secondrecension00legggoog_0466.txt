392 OFFICIUM ΒΕΑ Τ ΑΕ MARIAE.

pone carnalium cogitationum, si accedere concupiscis. Vado¹
(inquit) et videbo visionem hanc magnam. Magna plane visio,
rubus ardens sine combustione magnum signum: mulier illesa
manens amicta sole. Non est rubi natura opertum vndique
flammiS, manere nihilominus incombustum: non mulieris
potentia vt sustineat solis amictum. Non est virtutis humane:
sed nec angelice quidem: sublimior quedam necessaria est.
Spiritus sanctus (inquit) superueniet in te. Et tanquam
respondeat illa. Quoniam spiritus est deus : et deus noster ignis
consumens est. Virtus (ait) non mea, non tua: sed altissimi
obumbrabit tibi. Nihil itaque mirum si sub tali obumbraculo
talis etiam a muliere sustineatur amictus,

ΙΙ ln mense Nouembri vsque ad aduentum.
‚ig'yl lectio ex eodem sermone.

Mlhi sane singularis rutilat fulgor: primo quidem in Marie
generatione: secundo in angelica visitatione: tertio in
spiritus superuentione: quarta in filij dei inenarrabili conceptione.
Sic et in his quoque sidereum plane irradiat decus: quod
virginitatis primiceria: quod sine corruptione fecunda: quod
sine grauamine grauida quod sine dolore puerpera. ,Nihilominus
etiam speciali quodam splendore in Maria corruscant mansue·
tudo pudoris, deuotio 'humilitatisz magnanimitas credulitatis:
martyrium cordis, Vestre quidem sedulitatis erit singula
queque diligentius intueri. Nos interim satisfecisse videbimur,
si breuiter ea2 potuerimus³ demonstrare. Quod ergo sidereum
micat in generatione Marie? Plane quod ex regibus orta, quod
ex semine Abrahe, quod generosa ex stirpe Dauid, si id parum
videtur: adde quod generationi illi ob singulare priuilegium
sanctitatiS, diuinitus noscitur esse concessa: quod longe ante
eisdem patribus celitus repromissa: quod mysticis prefigurata
miraculis: quod oraculis prenunciata propheticis, Hanc
enim sacerdotalis virga dum sine radice floruit: hanc Gedeonis
vellus dum in medio sicce aree maduit: hanc in Ezechielis
visione orientalis portaque nulli vnquam patuit presignabat.
Hanc denique pre ceteris Isaias nunc virgam de radice Iesse
orituram promittebat nunc euidentius virginem parituram.
Merito signum hoc magnum in celo apparuisse scribitur: quod
tanto ante de celo noscitur fuisse promissum. Dominus (ait)
ipse dabit vobis signum. Ecce virgo concipiet. Magnum
profecto signum dedit: quia et magnus ipse qui dedit.

Π 4A d laudes.

Antz‘plzona. Beata dei genitrix maria virgo perpetua templum
domini, sacrarium spiritus sancti sola sine exemplo placuisti

¹ Vadam: 39. 41. 63. ² pro omnibus: add. 39.
⁸ poterimus: 38. ⁴-⁴ om. 60.

