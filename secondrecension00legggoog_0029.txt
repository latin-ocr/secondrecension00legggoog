PRA E FA T I 0. xxv

consideret, plane intelligat,¹ horum omnium praecipuam ab
ipsis habitam esse rationem. Sed facturn est nescio quo pacto
precantium negligentia, vt paulatim a sanctissimis illis veterum
patrum institutis discederetur. Nam libri scripturae sacrae, qui
statis² anni temporibus legendi erant, more maiorum (vt est in
monumentis Gelasii papae, et Concilii Romani .lxx.
episcoporum) vix dum incepti omittuntur in alio breuiari0.
Tum historiae sanctorum qua-‚dam tam inculte, et tam sine
delectu scriptae habentur in eodem, vt nec auctoritatem habere
videantur nec grauitatem. Accedit tam³ perplexus ord0‚
tamque difficilis precandi rati0, vt interdum paulo minor opera
in requirendo ponatur, quam cum inueneris in legend0.
Quibus rebus animaduersiS, felicis recordationis Clemens vij.
pontifex Maximus cum intelligeret officij sui esse, cum aliorum
Christianorum commoditatibus prospicere, tum in primis
clericorum, quibus ministris vteretur in commisso sibi grege
administrandO, me hortatus est, negotiumque dedit, vt quantum
cura et diligentia niti possem, preces horarias ita disponerem, et
ad veterem illam sormam quoad fieri posset redigerem, vt
difficultatibus dispendiisque sublatis, nec a summa rationis olim
ab antiquis sanctisque patribus institute, discederetur, nec rursum
clerici ab officio precandi deterrerentur laboris⁴ magnitudine.
Quam ego prouinciam libentissime suscepi, simul vt Christi vicario
honestissima precipienti parerem, simul vt bono publico pro mea
virili parte seruirem. Adhibitis igitur quibusdam meorum
domesticorum prudentibus hominibuS, ac sacrarum literarum et
pontificii iuris doctrina praeditis, eisdemque⁵ graece et latine
eruditiS, dedi operam quam maxime potui, vt commode ac ex
vtilitate publica rem conficerem. Ac illud ante omnia visum
nobis est in consuetudinem reuocare, vt scriptura sacra maxime
omnium toto ann0, et omnes psalmi singulis septimanis
perlegerentur. Vtrumque enim veteribus patribus summa
ratione placuisse videbamuS, qui plerosque libros (vt supra
dictum est) vtriusque testamenti per anni tempora legendos
disposuerant in breuiari0, et per dies sic psalmos distribuerant,
vt singulis septimanis totum psalterium legeretur, quod singulis
diebus in primitiua ecclesia perlegi solitum esse tradit
speculator. Sed (vt supra diximus) precantium negligentia
factum erat, vt minima pars scripturae sacrae legeretur, et
psalmorum plerisque omissiS, pauci singulis fere diebus
repeterentur. Quod eis accidit, dum officii serialis optime
sanctissimeque a maioribus instituti longitudinem et laborem

Ξ intelliget: 39. 41. ‘² statutis: 61. 64.
mm: 38. ⁴ labori: 39.
⁵ eiusdem: 41.

